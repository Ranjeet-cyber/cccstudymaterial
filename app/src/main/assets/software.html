<p>&nbsp;<span style="color: #0b5394; font-size: large;"><b>सॉफ्टवेयर</b></span></p><p><b>कम्प्यूटर हमारी तरह हिन्दी या अंग्रेजी भाषा नहीं समझता.हम कम्प्यूटर को जो निर्देश देते हैं उसकी एक नियत भाषा होती है. इसे मशीन लैंग्वेज या मशीन की भाषा कहा जाता है. इसी मशीन की भाषा में दिये जाने वाले निर्देशों को प्रोग्राम (Program) कहते हैं. 'सॉफ्टवेयर' उन प्रोग्रामों को कहा जाता है, जिनको हम हार्डवेयर पर चलाते हैं और जिनके द्वारा हमारे सारे काम कराए जाते हैं बिना सॉफ्टवेयर के कम्प्यूटर से कोई भी काम करा पाना असंभव है. मुख्यत: सॉफ्टवेयर दो प्रकार के होते हैं ।</b></p><p><br /></p><p><span style="color: red; font-size: large;"><b>1. सिस्टम सॉफ्टवेयर</b></span></p><p><b>"सिस्टम सॉफ्टवेयर" ऐसे प्रोग्रामों को कहा जाता है, जिनका काम सिस्टम अर्थात कम्प्यूटर को चलाना तथा उसे काम करने लायक बनाए रखना है.सिस्टम सॉफ्टवेयर की सहायता से ही हार्डवेयर अपना निर्धारित काम करता है. ऑपरेटिंग सिस्टम, कम्पाइलर आदि सिस्टम सॉफ्यवेयर के मुख्य भाग हैं ।</b></p><p><br /></p><p><span style="color: #800180; font-size: large;"><b>2. एप्लीकेशन सॉफ्टवेयर</b></span></p><p><b>"एप्लीकेशन सॉफ्टवेयर"ऐसे प्रोग्रामों को कहा जाता है, जो हमारे रोजमर्रा के कामों को कम्प्यूटर में अधिक तेजी और सरलता से करने में मदद करते हैं.आवश्यकतानुसार भिन्न-भिन्न उपयोगों के लिए भिन्न-भिन्न एप्लीकेशन सॉफ्टवेयर होते हैं. जैसे लिखने के लिये, आंकड़े रखने के लिये, गाना रिकॉर्ड करने के लिये, वेतन की गणना, लेन-देन का हिसाब, वस्तुओं का स्टाक आदि रखने के लिये लिखे गए प्रोग्राम ही एप्लीकेशन सॉफ्टवेयर हैं.</b></p><p><b><br /></b></p><p><span style="color: #2b00fe; font-size: large;"><b>हार्डवेयर</b></span></p><p><b>हार्डवेयर के अंतर्गत कम्प्युटर के वे सभी साधन आते हैं जिन्हें देखकर या छुकर अनुभव किया जा सकता है अर्थात् कम्प्यूटर के भौतिक रूप से आकार लिये सभी भाग हार्डवेयर हैं।</b></p><p><b>जैसे -फ्लाॅपी ड्राइव,सीडी रोम, माॅनीटर, की पैड, माउस आदि।</b></p>